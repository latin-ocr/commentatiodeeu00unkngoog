cietur ut intelligamus eundem poetam repraesentasse perturba·
tiones et affectiones, quae vel Strepsiadcm Aristophaneum hor·
rore afficerent, rursusque proposuisse et commendasse pudicitiam
singularem et prope inauditam. Hac quoque in re nobis ante
oculos ponenda est ambigua illu conditio supra adumbrata, in
qna novae rationes vivendi erant quaerendae. Nam in superiore
aetate, quum homines sine dubitationibus et disceptationibus
vulgares sequerentur notiones ethicas, multa, ut fit, permissa
erant et palam fiebant, quae postea apud homines severiores in
reprehensionem incursura erant; illicita vero omnes detestaban-
tur et contemnebant. At postquam evanescente morum anti-
quorum auctoritate boni malique termini coepti sunt labefactari,
peccata et peccatores, ut solet, non amplius contemtum ethor-
rorem movebant, sed digni videbantur de quibus cogitaretur et
quibus cura adhiberetur, mox miserationem movebant, unde ad
excusationem brevissimus est transitus. sic Euripides, quamvis
ipse procul dubio illam viam severioris virtutis probaverit, cuius
exempla proxime recensuimus, tamen paene ignoscebat iis qni
vehementibus perturbationibus sollicitati licentiae viam seque·
rentur, quoniam et in colenda virtute et in pravarum rerum
appetitu naturae cuiusque hominis maximam tribuebat vim.

Transeamus ad reliqua exempla virtutis sublimis et excelsae.
Euripides unus tragicorum saepissime fabulis celebravit mor-
’ tem praeclaram eornm, quise pro patriae propinquorumve salute
devoverent. Plerumque secundum aliquod oraculum seipsi im-
molandos offerunt. Hac ratione Macaria in Heraclidis efficit ut
Athenienses vincant Argivos et cognatos suos ab horum insidiis
in perpetuum vindicat. Eodem modo Menoeceus in Phoenissis
Thebanos servat. Alcestis ut marito suo longiorem vitam pro-
ducat eius vice ultro in Orcum descendit. Imprimis notanda est

Iphigenia (in Iph. Aul), tenera virgo, quae ne sua causa bellum
Troianum intermittatur neve alii in capitis discrimen adducan-
tur, immolationi se ultro offert ¹). Quin etiam ad mortem vadens
paeanem cantat Dianae, ipsi illi deae cuius jussu mactabitur,
quemadmodum olim martyres Christianae Deum laudantes rogum

l) Iu Iph. laur. Orestes cavans ne amicus sus cansa inbrssdatnr se ipse morti offert.

 

