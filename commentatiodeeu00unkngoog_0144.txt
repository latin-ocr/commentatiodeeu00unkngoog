PARS IV. . ’

QUID EURIPIDES SENSERIT DE REBUS HUMANIS.

—-—

Euripidis de rebus divinis opinionem quantum licebat cogno-
vimus3 jam ad terram descendendum atque indagandum est,
quid de rebus humanis senserit. De his omni aetate sibi iere
constitisse vel potius iisdem modis disputasse videtur. Ego saltem
nullam rationem reperire potui qua, utin superiore quaestione,
variae aetates distingui possent. Puto eum jam antequam primum
de religione animum mutavisset ea tristitia eoque rerum novarum
studio de rebus humanis cogitasse, quae posteriores aetatis im-
pietati convenirent. 'l'um neque in ultima aetate ab iis opinio-
nibus descivit. Nec mirum; nam quod religionem popularem
impugnare desiit, id rationi et prudentiae potius ascribendum
esse vidimus quam inde repetendum, quod cum rerum admi·
nistratione divina revera in gratiam redierit.

Itaque temporis discrimina observare in hac quaestione opus
esse non videtur. Iu quibusdam modo partibus ratio habenda
erit quo tempore quaeque dicta sint. Tum dispositionis causa
quantum potero annorum ordinem sequar. Materies aptissime
distribuetur in quatuor capita, quorum primum poetae opiniones
de vita universa, secundum de moribus et virtute, tertium de
vita publice, quartum de rita domestica complectetur.

 

