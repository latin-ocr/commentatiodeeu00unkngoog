60

(aFarorino apud Diog. L. IX, 7, 34) Anaxagorae placita illa de
sole lunaque non propria esse, verum antiquiora,eumque suffura-
tum esse. Quaeritur ergo cur tanta indignatio subito animos Athe-
niensium occupaverit. Ouius rei paulo altius repetendae sunt causae.

Philosophiae non in Graecia proprie dicta sed in coloniis Ionicis
(in Asia Minore et Thracia) et Doriois (in Sicilia et Magna
Graecia) fuerunt incunabula, neque ante Socratem ullus fuit
philosophus Atheniensis. Anaxagoras primus Athenas introduxit
studium sapientiae 1), cuius progressuum cives adhuc ignaros
fuisse, nisi si qui peregrinati studiorum sedes visitassent, non
temere mihi concludere videor. Quid eum incitaverit ut in
eam urbem migraret nusquam traditur perspicue. Veteres recen-
tioresque non dubitaverunt jactare urbis splendorem studiumque
eruditionis. Concedo, sed addendum videtur eum non novisse
civium indolem. Nam decus illud Graeciae quamvis floruerit
literarum et artium studio, multosque tulerit viros in repu-
blica administranda belloque gerendo insignissimos, quamdiu
αὐτονομίᾳ gaudebat numquam philosophiae favit Tunc demum,
quum sub Romanorum dicione esset, omnisque libertatis ar-

’ tium poeseos gloria evanuisset, sapientiae studiosis stabilem ·

certamque praebuit sedem. Fuerunt quidem et antea multi hoc
studio praestantissimi, velut Socrates, Plato, Aristoteles, viri-
que eruditi non pauci qui, quamquam non ei soli vacantes,
magnum inde ad ingenium excolendum caperent subsidium, sed
exceptis uno et altero nemo eorum, nisi imo pectore abscon-
deret meditationes suas, securam vitam agere potuit imminente
perpetuo mortis vel exsilii sut certe accusationis periculo. Exem-
plo sunt Anaxagoras, Protagoras, Diagoras, Socrates, Aristo-
teles cet. Erant enim Athenienses populus superstitiosissimus;
da pietate sua erga deos semper gloriabantur 2), et quamquam
eos in scena comica sine ulla reverentia rideri minime indigna-
bantur, neque ipsi profecto in quotidianis sermonibus semper
iis parcebant, nontamen —- ut utar verbis Plutarchi (r. Nic.

ignea. Xenophanes solem constare ἐκ πυριδίων τῶν συναθροιζομένων μὲν ἐκ τῆς
ὑγρᾶς ἀναθυμιάσεως (Plac. phil. ibid), Empedocles solem esse ignis ingentem massam.
l) Diog. L. Archelaum id fecisse referens errare videtur, v. Zeller pg. 926,
Schaubach pg. 22 sq.
2) Ex eunctis locis anum nominabo Soph. 0. Col. 1006 sqq.

 

 

