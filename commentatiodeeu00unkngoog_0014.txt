1 . . 0 ι
...θ’...ῃθ οῃτε 01, ” ’
0⁰ οι . 0 ' ···:·t· 1μί 2

minus incidunt iu meditationes quam ii qui in scholarum umbra
et otio vivunt mentis exercitationibus dediti3 veluti qui in litore
reclinatus procul contemplatur navem fluctibus jactatam, facilius
inducitur in reputationes de navigationis audacia vitaeque fra-
gilitate quam nautae ipsi strenue nitentes ne procellis vehemen-
tibus depressa carina undis mergatur.

Nec tunc quaestiones de rerum natura, de vita humana, de
origine mali hominum animis surrepere solent quum religio sta-
bilis et expressa, atque a nullo in dubium vocata, maximarum
rerum explicatione fiduciam affert imperii divini, constanter et
firmiter mundum moderantia, sed tunc praesertim, quum divi-
narum rerum scientiae non amplius fides habetur. Nam quasi
mutua quadam vi simulac quaestionibus curiosis religionis fides
est labefactata, eo ipso latius serpunt et labuntur quaestio-
nes et dubitationes. Itaque philosophia neque umquam prorsus
jacet quamdiu inveniuntur viri qui res subtiliores et reconditi-
ores, nulla religione explicatas, pervestigare cupiunt, nec vero
umquam magis universos occupat animos quam ubi evanescente
opinione vulgari de diis etiam gravissimae quaestiones demundi
procuratione et administratione novam interpretationem desiderant.

Uniuscuiusque populi historia talia babet tempora; nimirum
veterum quoque Graecorum, quibus fere inde ab 01. 80 anti-
quae vitae rationes solvi et corruere coeperunt.

Inter viros tunc conspicuos non obscurissimum tenet locum
Euripides poeta tragicus, in rerum divinarum et humanarum
'vulneribus indagandis et patefaciendis princeps, variorum reme-
diorum investigator acrior quarn peritior, assiduus magis quam
felix, sed tanta certe sapientiae laude florens ut oraculum Del-
phicum eum bacin re Socrati secundum vocaret. ¹)

Huius in scriptis igitur omnes quaestiones quae ab eo tem-
pore Graecorum animos sollicitare coeperunt expositae et exa-
minatae videri possunt.

Quare operae pretium est inquirere quid de quaque re
senserit, quantum a superioribus discesserit, et hac quoque de
causa utilissimum quod haec nostra aetas, multis in rebus illius

Q

l) V. Schol. in Aristoph. Nub. 144
σοφὸς Σοφοκλῆς, σοφώτερος δ’ Εὐριπίδης·
ἀνδρῶν δὲ πάντων Σωκράτης σοφώτατος.

 

